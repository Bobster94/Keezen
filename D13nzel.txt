Het project zorgt ervoor dat bordspellen speelbaar worden voor mensen met een lichamelijke beperking. De doelgroepen voor dit project zijn mensen met kleurenblindheid en mensen met een spasme. Door het uiteindelijk op te leveren product van dit project kunnen mensen met lichamelijke beperkingen ook een bordspel spelen met vrienden of familie zonder belemmerd te worden door hun beperkingen. Dit levert een goed bedrijfsimago op. Vanwege het gebruik van Java software kan dit gedigitaliseerd bordspel op Windows, MAC OsX en Linux gespeeld worden, zodat het aantal potentiële klanten toeneemt. De kosten van het bedrijf zullen laag blijven, omdat de distributie van het product digitaal gebeurt.